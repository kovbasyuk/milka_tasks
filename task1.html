<!DOCTYPE html>
<html>
    <head>
       <title>task1.html</title>
    </head>
    <body>
Мудра кицька 
<p>На <u>столі</u> стояв кухлик з молоком. <b>Кицька</b> його побачила, і схотілось їй молочка. 
Скочила на стіл – та до кухлика. Аж тут лихо: голова в кухлик не влазить. 
Так <u>гарно</u> молоко пахне, а язиком до нього кицька не сягне. 
Засмутилась вона, але ненадовго . . . Скоро <b>кицька</b> зміркувала, що їй робити. 
<u>Вона</u> почала <u>вмочати</u> лапку в молоко й обсмоктувати її. Умочить лапку, обсмокче з неї <b>молоко</b> й знов вмокає. 
Так і <u>застали</u> її над кухликом, коли <b>вона добувала</b> з нього молоко. </p>

Квітковий годинник 
<p>Кожна квітка о своїй порі розкриває пелюстки назустріч сонцю. 
І в певний час згортає їх. Блакитні квітки – то цикорій. 
Ростуть вони у полі, на луках, на узліссі. Вони не сплюхи. 
Прокидаються між четвертою й п’ятою годинами ранку. 
Є квіти, що прокидаються пізніше. Для шипшини ранок настає рівно о шостій. 
Одночасно з нею розгортають пелюстки мак, кульбаба та нечуй – вітер. Водяна лілія прокинулась о сьомій. 
А от нагідки – справжні сплюхи. Вони прокидаються аж о десятій, тоді, 
коли цикорій свої пелюстки вже починає стуляти . . . </p>

Корова, кінь і пес 
<p>Корова, кінь і пес засперечалися між собою, кого із них господар найбільше любить. 
- Звичайно, мене, - каже кінь, - я йому плуга й борону тягаю, дрова з лісу вожу, він сам на мені в місто їздить. 
Пропав би він без мене. 
- Ні, господар більше мене любить, - каже корова, - я все його сімейство молоком напуваю. 
- Ні, господар більше мене любить, - гарчить пес, - я його хату стережу. 
Вислухав господар цю суперечку та й каже: 
- Перестаньте сваритися, всі ви мені потрібні, і кожен із вас добрий на своєму місці. 
Але сам себе ніхто не хвалить! </p>

Хто дужче любить 
<p>Були якось Петько з Миколою в лісі. Суниць вони назбирали мало, зате двох їжаків зловили. 
Трапились вони на дорозі – ну як не взяти? Понесли хлопці їжаків додому, кожний до себе. 
Минуло кілька днів. Знову зустрілися хлопчики і засперечалися, хто з них більше любить свого їжака. 
Петька хвалиться, що годує їжака молоком, ганчір’я намостив у коморі, мало не голки йому чистить. 
- А ти що зробив для свого їжака? – питає. 
- Нічого, - похмуро відповів Микола. 
- От бачиш, - сказав Петька, - не любиш ти свого їжака. 
- Ні, люблю, - заперечив Микола, - я його до лісу відніс, випустив на волю. </p>
    </body>
</html>