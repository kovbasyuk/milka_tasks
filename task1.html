<!DOCTYPE html>
<html>
    <head>
       <title>task1.html</title>
    </head>
    <body>
Мудра кицька 
<p>На <u>столі</u> стояв кухлик з молоком. <b>Кицька</b> його побачила, і схотілось їй молочка. 
Скочила на стіл – та до кухлика. Аж тут лихо: голова в кухлик не влазить. 
Так <u>гарно</u> молоко пахне, а язиком до нього кицька не сягне. 
Засмутилась вона, але ненадовго . . . Скоро <b>кицька</b> зміркувала, що їй робити. 
<u>Вона</u> почала <u>вмочати</u> лапку в молоко й обсмоктувати її. Умочить лапку, обсмокче з неї <b>молоко</b> й знов вмокає. 
Так і <u>застали</u> її над кухликом, коли <b>вона добувала</b> з нього молоко. </p>

Квітковий годинник 
<p>Кожна <b>квітка</b> о своїй порі розкриває пелюстки назустріч сонцю. 
І в певний час згортає їх. <u>Блакитні</u> квітки – то цикорій. 
Ростуть вони у полі, на луках, на узліссі. Вони не сплюхи. 
Прокидаються між четвертою й п’ятою годинами ранку. 
Є квіти, що прокидаються пізніше. Для <b>шипшини</b> ранок настає рівно о шостій. 
Одночасно з нею розгортають пелюстки <b>мак</b>, <b>кульбаба</b> та <b>нечуй – вітер</b>. <u>Водяна</u> <b>лілія</b> прокинулась о сьомій. 
А от <b>нагідки</b> – справжні сплюхи. Вони прокидаються аж о десятій, тоді, 
коли <b>цикорій</b> свої пелюстки вже починає стуляти . . . </p>

Корова, кінь і пес 
<p><b>Корова</b>, <b>кінь</b> і <b>пес</b> засперечалися між собою, кого із них <b>господар</b> найбільше любить. 
- Звичайно, мене, - каже <b>кінь</b>, - я йому плуга й борону тягаю, дрова з лісу вожу, він сам на мені в місто їздить. 
Пропав би він без мене. 
- Ні, <b>господар</b> більше мене любить, - каже <b>корова</b>, - я все його сімейство молоком напуваю. 
- Ні, <b>господар</b> більше мене любить, - гарчить <b>пес</b>, - я його хату стережу. 
Вислухав <b>господар</b> цю суперечку та й каже: 
- Перестаньте сваритися, всі ви мені потрібні, і кожен із вас <u>добрий</u> на своєму місці. 
Але сам себе ніхто не хвалить! </p>

Хто дужче любить 
<p>Були якось <b>Петько</b> з <b>Миколою</b> в лісі. <b>Суниць</b> вони назбирали мало, зате двох їжаків зловили. 
Трапились вони на дорозі – ну як не взяти? Понесли <b>хлопці</b> їжаків додому, кожний до себе. 
Минуло кілька днів. Знову зустрілися <b>хлопчики</b> і засперечалися, хто з них більше любить свого їжака. 
<b>Петька</b> хвалиться, що годує їжака молоком, ганчір’я намостив у коморі, мало не голки йому чистить. 
- А ти що зробив для свого їжака? – питає. 
- Нічого, - похмуро відповів <b>Микола</b>. 
- От бачиш, - сказав <b>Петька</b>, - не любиш ти свого їжака. 
- Ні, люблю, - заперечив <b>Микола</b>, - я його до лісу відніс, випустив на волю. </p>
    </body>
</html>